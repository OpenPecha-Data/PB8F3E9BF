Colophon, ff. 378-38a6 [...]Author Colophonཅེས་པ་འདི་ནྀ། མཐའ་ཡས་པའི་རིག་གནས་རྒྱ་མཚོ་ལ་བློ་གྲོས་ཀྱི་སྣང་བ་ཐོབ་ཅིང། །གསུང་རབ་ཀུན་གྱི་དགོནས་དོན་རྣམ་པར་འབྱེད་པ

༄༅༅། །ལ་མི་འཇིག་པའི་སྤོབས་པ་ཡང་དག་པའི་རིགས་པ་སེང་གེའི་ང་རོས་ཕས་ཀྱི་རྒོལ་བ་མ་ལུས་པ་འཇོམས་པའི་སྟོབས་དང་ལྡན་པ། སྨྲ་བའི་སེང་གེ་ཐམས་ཅད་མཁྱེན་པ་གཉིས་པས་དཔལ་ལྡན་གསང་ཕུར་སྦྱར་བའོ།།Printing
Colophon, f. 38a1-6༏ ༎སྭ་སྟི་ཛ་ཡ།ངོ་མཚར་ཤེས་བྱའི་རི་མོ་མཐའ་དག་མཁྱེན་པའི་ཆ་ཤས་གཅིག་ལ་བྲིས།།སྲིད་པ་གསུམ་གྱི་ལུས་ཅན་མཐའ་དག་བརྩེ་བའི་ཞགས་པ་གཅིག་གིས་བཟུང།།འགྲོ་ལ་ཕན་བདེའི་ཆར་རྒྱུན་མཐའ་དག་མཛད་པའི་ཆུ་འཛིན་གཅིག་གིས་བསྒྲུབས།།དེ་འདྲ་གང་ཡིན་ཟས་གཙང་སྲས་ཞེས་ཀུན་གྱིས་མཆོད་པའི་ཡུལ་དེ་རྒྱལ།༏
།གསུང་ཟེར་ཕྲེང་པབ་ལྔ་སྐྱུགས་པས།།མདོ་སྡེའི་པད་མོ་ཀུན་བཞད་ཅིང།།ཀུན་གྱི་མགྲིན་པ་མཛེས་བྱེད་པ།།མི་ཕམ་མགོན་ལ་ཕྱག་བགྱིད་དོ།།དགའ་ལྡན་གནས་སུ་རབ་བགྲོད་པའི།།ངོ་མཚར་གཏམ་གྱི་དགའ་སྟོན་གྱིས།།སྐྱེ་དགུའི་ཡིད་རབ་འཕྲོག་བྱེད་པ།།ཐོགས་མེད་ཞབས་ལ་གུས་པས་འདུད།༏
།གང་གི་ཞབས་སེན་པད་དཀར་ཕྲེང་པབ་མཁས་པ་ཀུན་གྱི་ཐོད་དུ་བཅིངས།།རྨད་བྱུང་མཁྱེན་པའི་གོ་སྟོབས་གཅིག་གིས་མཁས་གསུམ་ར་བ་ཀུན་ལས་འགོངས།།གསུང་གི་བདུད་རྩིའི་ཟེགས་མ་ཙམ་གྱིས་རྣམ་དཔྱོད་ལུས་སྟོབས་བསྐྱེད་མཁས་པ།།ཀུན་མཁྱེན་རོང་སྟོན་ཆོས་རྗེའི་ཞབས་ལས་གཞན་དུ་སྔོན་ཆད་སུ་ཞིག་བྱུང།༏
།དེ་ལྟ་ན་ཡང་གངས་ཅན་འདིར།།འཇིག་རྟེན་ཀུན་གྱི་སྒྲོན་མ་ལ།།རྨོངས་པའི་མུན་ལས་མ་གྲོལ་བའི།།མེ་ཁྱེར་ཚོགས་ཀྱིས་འགྲན་པ་འཚར།༏
།གསུང་ཟེར་ཆ་ཙམ་ལྷུང་བས་ཀྱང།།ཐུབ་བསྟན་པད་མོ་རྒྱས་བྱེད་ཅིང།།བློ་ཡི་མུན་པ་དྲུངས་འབྱིན་པའི།།ལེགས་བཤད་འོད་བརྒྱའི་ཕྲེང་པབ་འདི།།ལྗོན་པའི་རྟ་བདུན་གྱིས་དྲངས་ཏེ།།སྐལ་ལྡན་ཀུན་གྱི་ནམ་མཁའ་ལ།།འབད་པ་མེད་པར་འཆར་བ་འདི།།ལུང་རིགས་མན་ངག་ཀུན་སྦྱངས་པའི།།བོད་ཡུལ་དབུས་ཀྱི་ཡར་ལུངས་པ།།ནམ་མཁའ་དཔལ་ལྡན་གང་དེ་ཡིས།།མཉམ་མེད་ཆོས་ཀྱི་རྒྱལ་པོ་འདི།།རྟག་ཏུ་སྐུ་ཚེ་བརྟན་ཕྱིར་བསྒྲུབས།།སྤར་ཀྱི་ཕྱོགས་ལ་འགྲན་གྱི་དོ་མེད་པའི།།དད་པའི་བསམ་པ་འགྱུར་བ་མེད་པ་ཡིས།།མི་ཡི་མཆོག་གྱུར་ལེགས་པ་བཟང་པོ་དང།།བརྩོན་འགྲུས་བཟང་པོ་གཉིས་ཀྱིས་པར་བརྐོས།།འདིར་འབད་དགེ་བ་མཐུ་ཆེན་དེས།།ཐུབ་བསྟན་ཀུན་ནས་རྒྱས་གྱུར་ཅིག༎།ཕ་མས་གཙོ་བྱས་འགྲོ་བ་ཀུན།།ཐེག་མཆོག་གཏམ་གྱིས་ཚིམ་པར་ཤོག།།མཾ་ག་ལཾ༎་༎ཤུ་བྷཾ༎

